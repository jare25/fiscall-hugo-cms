---
title: Šta mi je potrebno za fiskalizaciju?
date: 2021-02-01T16:56:47.992Z
description: "Kako bi mogli pristupiti fiskalizaciji morate ispuniti sledeće uslove:"
---
* Biti registrovani u Centralnom registru obveznika i osiguranika
* Posjedovati validan digitalni certifikat za fiskalizaciju koji se izdaje poreskom obvezniku od strane registrovanog CA u Crnoj Gori
* Posjedovati elektronski naplatni uređaj na kojem je instaliran certifikat za fiskalizaciju i softver za fiskalizaciju
* Posjedovati stalnu internet vezu na elektronskom naplatnom uređaju
* Od proizvođača softvera registrovanog u Poreskoj upravi nabaviti softver za fiskalizaciju
* Registrovati poslovni prostor u kojem se izdaju računi koji se fiskalizuju
* Registrovati operatere koji će izdavati fiskalizovane račune
* Registrovati elektronski naplatni uređaj na kojem se izdaju računi za fiskalizaciju





Izmjene Zakona o fiskalizaciji u prometu proizvoda i usluga predviđaju početak primjene tog zakonskog rješenja od 1. januara 2021. godine, čime je prvobitno definisani rok prolongiran za 12 mjeseci.

Kako bi pomogla pravovremenoj i kvalitetnoj pripremi poreskih obveznika, UPCG kroz sadržaj u nastavku prenosi sve informacije koje se odnose na projekat elektronske fiskalizacije, a objavljene su na veb sajtu [Poreske uprave](http://www.poreskauprava.gov.me/vijesti/232806/Sve-o-ELEKTRONSKOJ-FISKALIZACIJI-na-jednom-mjestu.html).

- - -

**ZAKON**

Tekst Zakona o fiskalizaciji u prometu proizvoda i usluga možete pogledati [ovdje](https://me.propisi.net/zakon-o-fiskalizaciji-u-prometu-proizvoda-i-usluga/).

**PRAVILNICI**

Odredbe Zakona o fiskalizaciji u prometu proizvoda i usluga bliže se uređuju *pravilnicima,* koji su objavljeni u Službenom listu CG br. 054/20 od 08.06.2020. godine. To su:

\- Pravilnik o sadržaju prijave oznake operatera fiskalnog servisa, načinu generisanja identifikacionog koda obveznika fiskalizacije i načinu dostavljanja podataka i generisanja oznake o poslovnim prostorima obveznika fiskalizacije\
\
- Pravilnik o sadržaju i načinu ovjere knjige računa, načinu dostavljanja računa bez jedinstvenog identifikacionog koda računa i načinu provjere računa za koji je izvršen postupak fiskalizacije\
\
- Pravilnik o obliku i strukturi poruka i sigurnosnim mehanizmima za razmjenu poruka fiskalnog računa i načinu dostavljanja računa koji su izdati u slučaju prekida stalne internet veze.

Pravilnici se mogu preuzeti [ovdje](http://www.poreskauprava.gov.me/vijesti/226157/SAOPsTENJE-Pravilnici-kojima-su-blize-ureduju-odredbe-Zakona-o-fiskalizaciji-u-prometu-proizvoda-i-usluga-objavljeni-u-Sluzbenom.html)

**DOKUMENTACIJA**

*Tehnička i Funkcionalna specifikacija* za krajnje korisnike koju je objavila Poreska uprava, a koja će poreskim obveznicima omogućiti da prilagode svoje sisteme za prenos podataka o izvršenom prometu shodno predmetnom Zakonu, može se preuzeti u nastavku:

* [Fiskalni servis - Funkcionalna specifikacija](https://upravaprihoda.gov.me/ResourceManager/FileDownload.aspx?rId=434592&rType=2)
* [Fiskalni servis - Tehnička specifikacija](https://upravaprihoda.gov.me/ResourceManager/FileDownload.aspx?rId=434593&rType=2)


**ADRESA ZA KOMUNIKACIJU s Poreskom upravom**

U cilju kvalitetne i blagovremene pripreme za produkcionu fazu elektronske fiskalizacije, kao i radi pružanja podrške poreskim obveznicima tokom realizacije projekta, Poreska uprava je otvorila posebnu e-mail adresu za komunikaciju s poreskim obveznicima na ovu temu.\
\
Pitanja vezana za elektronsku fiskalizaciju poreski obveznici mogu postavljati na e-mail adresu Poreske uprave: [efiskalizacija@tax.gov.me](mailto:efiskalizacija@tax.gov.me)

**ČESTO POSTAVLJANA PITANJA**

Poreska uprava (PU) na nedjeljnoj osnovi objavljuje odgovore na često postavljena pitanja (FAQ), a u cilju edukacije i informisanja poreskih obveznika o preduslovima koje treba obezbijediti za sprovođenje fiskalnog servisa. Odgovori PU mogu se preuzeti u nastavku:

* [Odgovori na često postavljena pitanja (FAQ) – Elektronska fiskalizacija](https://upravaprihoda.gov.me/vijesti/243756/ELEKTRONSKA-FISKALIZACIJA-cESTO-POSTAVLJENA-PITANJA-NA-JEDNOM-MJESTU.html)